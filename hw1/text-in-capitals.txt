VE STARÉ ZÁSTAVBĚ V ÚSTÍ NAD LABEM PO NĚM NA ULICI LIDÉ KOUKAJÍ, MLADÁ DVOJICE SE OSMĚLÍ A ŘEKNE SI O SPOLEČNOU FOTKU A IVAN BARTOŠ SE OCHOTNĚ STAVÍ PŘED ČOČKU TELEFONU. V DRUHOU ÚNOROVOU SOBOTU ODPOLEDNE SE SEM PŘIJEL PODÍVAT DO SOCIÁLNĚ VYLOUČENÉ LOKALITY MĚSTA A DOMLUVIT SE S MÍSTNÍM AKTIVISTOU MIROSLAVEM BROŽEM, CO SPOLU BUDOU PRO ZLEPŠENÍ SITUACE LIDÍ NA OKRAJI PODNIKAT. POZORNOST K IVANU BARTOŠOVI NA ULICI BĚŽNĚ PŘITAHUJE NEPŘEHLÉDNUTELNÝ A PRO JEHO SPOLEČENSKOU POZICI NEZVYKLÝ ZJEV: S DREDY SVÁZANÝMI DO CULÍKU VYPADÁ JINAK, NEŽ JSME U POLITIKŮ ZVYKLÍ.

POČÁTKEM LETOŠNÍHO ROKU BARTOŠ VYHLÁSIL, ŽE BY SE CHTĚL STÁT PŘÍŠTÍM ČESKÝM PREMIÉREM, A PŘI POHLEDU NA PRŮZKUMY VEŘEJNÉHO MÍNĚNÍ NEJDE O NEREÁLNÝ PLÁN. GRAFY UKAZUJÍ, ŽE TŘETÍ PŘÍČKA PRO PIRÁTSKOU STRANU – ZA VÍTĚZNÝM HNUTÍM ANO A NECELÉ PROCENTO ZA ODS – NEBYLA JEN VÝKYVEM PŘÍZNĚ VOLIČŮ ZAUJATÝCH NEFORMÁLNOSTÍ DREDATÉHO LÍDRA. PREFERENCE PIRÁTŮ POŘÁD MÍRNĚ ROSTOU A PŘI SNAZE ŘADY STRAN OBEJÍT SE V PŘÍŠTÍ KOALICI BEZ ANDREJE BABIŠE BY TENHLE MUŽ, KTERÝ SE ZROVNA NA ULICI V ÚSTÍ DOZVĚDĚL, ŽE TI DVA MLADÍ S TELEFONEM HO VOLILI A ZASE BUDOU, PROTOŽE „JE JINEJ“, MOHL STANOUT V ČELE VLÁDY. KAM NÁS TA „JINAKOST“ ŠÉFA PIRÁTŮ ASPIRUJÍCÍHO NA FUNKCI PŘÍŠTÍHO PREMIÉRA MŮŽE DOVÉST?

